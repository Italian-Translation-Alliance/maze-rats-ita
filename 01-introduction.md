# Introduzione
*Maze Rats* è un gioco di avventura fantasy (noto anche come gioco di ruolo, o GdR) di esplorazione, risoluzione di problemi e sopravvivenza. Un giocatore ricopre il ruolo di **Game Master** (GM) mentre gli altri quello di **Personaggi Giocanti** (PG).

Sebbene carta, matite e dadi abbiano un ruolo, il cuore del gioco è la conversazione; il GM dice ai giocatori cosa sta succedendo, i giocatori dicono al GM come i loro personaggi reagiscono e il GM dice ai giocatori come le loro azioni influenzano il mondo.

Il ruolo del GM è quello di ospite e facilitatore. Si tratta di un ruolo molto difficile, ma anche molto soddisfacente. Un buon GM è qualcuno con un'ottima immaginazione e delle buone capacità interpersonali, che si diverte ad improvvisare mentre aiuta gli altri a divertirsi. I suoi doveri principali prevedono: interpretare i **Personaggi Non Giocanti** (PNG), creare e gestire il mondo inventato, stabilire situazioni concrete con cui i giocatori possano interagire, adattarsi alle scelte imprevedibili dei giocatori, prendere decisioni su come e quando applicare le regole in una certa situazione e infine inventare, alterare o rimuovere interamente le regole del gioco se questo migliora la partita.

Se sembra difficile, è perché lo è! Ma non temere, *Maze Rats* offre un'abbondanza di strumenti, consigli e contenuti utili per rendere la gestione del gioco quanto più fluida e priva di stress possibile.

Al contrario di quello del GM, il compito dei giocatori è piuttosto semplice: interpretare le personalità e le scelte del proprio PG, interagire con le varie situazioni presentate dal GM e lavorare assieme per sopravvivere e, sperabilmente, prosperare. I personaggi diventano più forti più a lungo sopravvivono, ma Maze Rats presuppone un mondo pieno di pericoli, così solo i giocatori più furbi vedranno i loro PG vivere tanto a lungo da ritirarsi dalla vita da avventuriero e godersi i proventi delle proprie malefatte.

## Condurre il Gioco

### Tiri Pericolo
Quando è possibile, le azioni di un PG dovrebbero risolversi semplicemente con il suo giocatore che descrive cosa fa. Tuttavia, se l'azione è pericolosa e difficile da risolvere con la sola descrizione, il GM può richiedere un **Tiro Pericolo**. Il giocatore tira 2d (due dadi a sei facce) e aggiunge il bonus di caratteristica appropriato. Se il risultato è 10 o superiore il PG ha evitato il pericolo. Altrimenti, il GM descrive come le cose vanno male. Normalmente, i Tiri Pericolo falliscono, quindi i giocatori dovrebbero fare di tutto per cercare di rendere il meno pericolose possibile le proprie azioni.

* **Aggiungi il bonus di Forza (FOR)** quando usi la forza bruta, la resistenza o la robustezza fisica.
* **Aggiungi il bonus di Destrezza (DES)** quando usi velocità, agilità o precisione.
* **Aggiungi il bonus di Volontà (VOL)** quando usi la forza della personalità, la percezione o la forza di volontà.

Se un personaggio agisce contro un altro, il GM può richiedere un **Tiro Pericolo Contrapposto**. In questo caso, entrambi i giocatori tirano i dadi, cercando ognuno di battere il risultato altrui invece che di tirare 10+. I difensori vincono in caso di pareggio.

### Vantaggi
Se il rischio di un'azione è ridotto per via del sentiero o della preparazione di un PG o per altri fattori situazionali, il GM può fornire un Vantaggio sul tiro. In questo caso, il giocatore tira 3d invece di 2d e usa i due risultati più alti. Si può dare un solo vantaggio a un tiro. Se si accumula più di una circostanza che garantisce vantaggio, di solito l'azione non è più pericolosa.

### Reazioni dei PNG
Se i PG incontrano un mostro o un PNG la cui disposizione nei loro confronti non è nota, tira 1d sulla tabella sottostante:

| 1          | 2-3            | 4-5            | 6         |
|------------|----------------|----------------|-----------|
| **Ostile** | **Diffidente** | **Amichevole** | **Utile** |

PNG **Ostili** cercheranno di ostacolare, disturbare o attaccare i PG. PNG **Diffidenti** sono inutili a meno che non vengano motivati significativamente. PNG **Amichevoli** aiuteranno i PG finché la cosa non li mette in difficoltà. PNG **Utili** aiuteranno i PG anche quando questo li mette in difficoltà.

### Iniziativa

Entrambi gli schieramenti tirano un dado quando inizia il combattimento, ritirando in caso di pareggio. Lo schieramento con il risultato più alto agirà per primo nel primo turno di combattimento, seguito dall'altro. Dopo ogni turno, ritirate l'iniziativa. Questo potrebbe portare a uno schieramento che ha due turni di fila.

Quando è il turno di uno schieramento, ognuno dei suoi personaggi, in qualsiasi ordine, può muoversi di circa 30 piedi e compiere un'azione. Le azioni includono: attaccare un bersaglio a portata, lanciare un incantesimo (vedi la sezione Magia), bere una pozione, muoversi nuovamente e via dicendo.

Se un gruppo tende un'imboscata a un altro gruppo o dei PNG, ha automaticamente l'iniziativa e vantaggio su tutti i tiri di attacco del primo turno. Il leader del gruppo attaccato potrebbe avere la possibilità di fare un Tiro Rischio su VOL per non farsi cogliere alla sprovvista.

### Combattimento

I personaggi hanno un punteggio armatura di base di 6. Le armature leggere e gli scudi forniscono un bonus di +1 ciascuno, mentre le armature pesanti un bonus di +2. Gli scudi si impugnano con una mano e non possono essere usati assieme alle armi a due mani. I personaggi in armatura pesante non possono avere vantaggio ai tiri pericolo di DES o per gli attacchi a sorpresa.

Quando un personaggio ne attacca un altro, l'attaccante effettua un **Tiro di Attacco** tirando 2d e sommando il proprio **Bonus di Attacco** (BA). Attaccare con un'arma a distanza è impossibile in mischia.

Compara il risultato dell'attaccante con l'armatura dell'avversario. Se il totale dell'attaccante supera l'armatura, l'attacco colpisce e infligge danni al bersaglio pari alla differenza dei due tiri. Le armi pesanti aggiungono 1 a questo valore (ma non al tiro iniziale), mentre gli attacchi senz'armi sottraggono 1 (ma non possono ridurre il danno a 0). Se l'attaccante tira due 6, si tratta di un **Colpo Critico** e il danno totale si raddoppia, o si applica un qualche altro effetto a discrezione del GM. Sottrai il danno dalla **Salute** del difensore.

Se il difensore ha uno scudo, può scegliere di spezzarlo quando viene colpito da un attacco per ignorare tutto il danno da quell'attacco.

Se un personaggio si trova ad avere zero o meno Salute, è immediatamente ucciso. Quando un PG viene ucciso, il suo giocatore crea un nuovo personaggio di livello uno o prende il controllo di un PNG mercenario di livello uno. Il GM lo fa riunire al gruppo non appena possibile.

### Morale dei PNG

Quando un PNG o un mercenario affronta più problemi di quanti non si aspettasse, il GM può richiedere un tiro pericolo su VOL per vedere se scappa o implora pietà.

Tipiche situazioni che richiedono un tiro sul morale includono quando un PNG perde metà delle proprie forze (se in gruppo), metà della propria salute (se da solo), il leader viene ucciso o viene attaccato dalla magia.

La maggior parte dei PNG non dovrebbe infilarsi in scontri che non può vincere e dovrebbe iniziare una ritirata tattica o delle trattative di pace se ce n'è la possibilità, anche senza un tiro di morale.

### Guarire

I PG recuperano 1 punto salute perso quando mangiano un pasto e si riposano un'intera notte. 24 ore di riposo in una località sicura ripristinano tutta la salute. Una dose di medicina ripristina 1 punto salute, una volta al giorno.

### Ingombro

Tutti gli oggetti del PG devono avere una posizione tracciata: indossato, nello zaino, agganciato alla cintura o tenuto in mano. Le cinture possono portare fino a due oggetti e gli zaini tanti oggetti quanti è ragionevole che stiano nello zaino. Gli oggetti agganciati alla cintura possono essere afferrati in qualsiasi momento durante un combattimento, mentre gli oggetti nello zaino richiedono 1d turni di ricerca.

### Salire di livello

Tutti i PG cominciano al livello 1 e salgono di livello nel corso della campagna. Alla fine di ogni sessione, il GM assegna da 1 a 3 **Punti Esperienza** (XP) in base a quello che il party ha ottenuto:

* Si sono presentati per giocare: **1 XP**
* Hanno superato una sfida difficile: **2 XP**
* Hanno superato una sfida incredibile al di sopra di quelle che sembravano le loro abilità: **3 XP**

Quando un PG ha abbastanza XP, sale di livello. Una volta raggiunto il livello 7, il PG può ritirarsi e diventare un PNG. Il suo giocatore crea un nuovono PG di livello 1.

| **Lvl** | **XP** | **Bonus**                                                                                                     |
| ------- | ------ | ------------------------------------------------------------------------------------------------------------- |
| 2       | 2      | +2 punti salute, +1 a un bonus di caratteristica                                                              |
| 3       | 6      | +2 punti salute. *Scegli uno*: bonus di attacco +1, guadagna un nuovo sentiero o ottieni uno slot incantesimo |
| 4       | 12     | +2 punti salute, +1 a un bonus di caratteristica                                                              |
| 5       | 20     | +2 punti salute. *Scegli uno*: bonus di attacco +1, guadagna un nuovo sentiero o ottieni uno slot incantesimo |
| 6       | 30     | +2 punti salute, +1 a un bonus di caratteristica                                                              |
| 5       | 42     | +2 punti salute. *Scegli uno*: bonus di attacco +1, guadagna un nuovo sentiero o ottieni uno slot incantesimo |

## Creazione del Personaggio

### Creare un personaggio giocante

Crea il tuo personaggio all'inizio di una nuova campagna, assieme agli altri giocatori. Se il tuo personaggio muore durante la campagna, dovresti crearne immediatamente uno nuovo. Le tabelle casuali della sezione Personaggi possono essere usate per dare un po' di dettagli al tuo personaggio, se vuoi. Disegnarne il ritratto è altamente incoraggiato, così come adottare un vezzo o due quando parli usando la sua voce.
 
--------------------------------------------------------------------------------------

### Tabelle casuali

Le tabelle hanno 36 risultati, organizzati in 6 gruppi da 6 risultati ciascuno. Per scegliere un elemento casuale da una di queste tabelle tira 2d separatamente. Il primo dado indica il gruppo, mentre il secondo l'oggetto all'interno del gruppo. Per esempio, tirare "4,2" sulla tabella dell'aspetto significa gruppo 4, elemento 2: orribile. Gli **elementi in grassetto** fanno riferimento ad altre tabelle, dove dovrai tirare di nuovo.

--------------------------------------------------------------------------------------

### 1. Tira o scegli le caratteristiche

Il tuo PG ha 3 caratteristiche: Forza, Destrezza e Volontà. Tira 1d per determinare il loro valore iniziale, o più semplicemente scegli (col permesso del GM) una riga dalla tabella sottostante. Puoi alzare una delle caratteristiche del tuo PG ai livelli 2,4 e 6. Una caratteristica di un PG non può mai superare +4.

| **1d** | **Forza** | **Destrezza** | **Volontà** |
| ------ | --------- | ------------- | ----------- |
| 1      | +2        | +1            | +0          |
| 2      | +2        | +0            | +1          |
| 3      | +1        | +2            | +0          |
| 4      | +0        | +2            | +1          |
| 5      | +1        | +0            | +2          |
| 6      | +0        | +1            | +2


Se vuoi che le caratteristiche siano più casuali (e potenzialmente sbilanciate), il GM può anche permetterti di tirare 1d per ogni caratteristica, separatamente:

| **1d** | **Punteggio** |
| ------ | ------------- |
| 1-2    | +0            |
| 3-4    | +1            |
| 5-6    | +2            |

--------------------------------------------------------------------------------------

### 2. Registra la salute massima

Il tuo PG comincia con la salute massima a 4 e la salute corrente a 4. I PG aggiungono 2 punti alla loro salute massima (ma non a quella corrente) ogni volta che salgono di livello.

--------------------------------------------------------------------------------------

### 3. Scegli una caratteristica iniziale

Il tuo PG comincia con **una** delle seguenti caratteristiche:

* +1 al Bonus di Attacco (somma 1 ai tiri di attacco)
* Un singolo slot incantesimo (lancia un incantesimo al giorno, generato dalle tabelle della sezione Magia)
* Un singolo sentiero da una delle opzioni qua sotto (hai vantaggio su certi tiri pericolo):
    - **Nato nell'erica**: seguire tracce, foraggiamento, sopravvivenza
    - **Dita agili**: armeggiare, scassinare, borseggiare
    - **Saltatetti**: Scalare, saltare, equilibrio
    - **Ombra**: Muoversi silenziosamente, nascondersi nelle ombre

--------------------------------------------------------------------------------------

### 4. Scegli o tira sei oggetti

Traccia la posizione di tutti gli oggetti: indossato, nello zaino, agganciato alla cintura o tenuto in mano. Le cinture possono portare fino a due oggetti e gli zaini tanti oggetti quanti è ragionevole che stiano nello zaino.

| | | |
|-|-|-|
| Biglie di vetro   | Fiala d'acido   | Grasso             |
| Catena (10 piedi) | Fiala di veleno | Grimaldelli (3)    |
| Chiodi di ferro   | Fiammiferi      | Grosso sacco       |
| Colla             | Fil di ferro    | Lanterna e olio    |
| Corda (50 piedi)  | Gesso           | Lima di metallo    |
| Corno             | Giaciglio       | Manette            |
|                   |                 |                    |
| Martello          | Piede di porco  | Specchio d'acciaio |
| Medicina (3)      | Rampino         | Tagliola           |
| Muschio Animale   | Razioni (3)     | Tenaglie di ferro  |
| Otre              | Rete da pesca   | Torcia             |
| Pala              | Scalpello       | Trapano a mano     |
| Palo da 10 piedi  | Seghetto        | Triboli            |

--------------------------------------------------------------------------------------

### 5. Scegli l'attrezzatura da combattimento

I PG cominciano con: armatura leggera (+1 all'armatura), uno scudo (+1 all'armatura, a una mano) e due armi:

* **Armi leggere (1 mano)**: Asce, pugnali, mazze, spade corte, mazzafrusti, lance corte...
* **Armi pesanti (+1 danno, 2 mani)**: Lance, alabarde, spade lunghe, martelli da guerra...
* **Armi a distanza (2 mani)**: Archi, balestre, fionde...

I personaggi hanno un'armatura base di 6. Indossare un'armatura leggera la aumenta a 7, impugnare uno scudo a 8.

--------------------------------------------------------------------------------------

### 6. Tira o crea l'aspetto

| | | |
|-|-|-|
| Allampanato | Corpulento                 | Esile         |
| Aquilino    | Corrucciato                | Imberbe       |
| Atletico    | Dal collo taurino          | Magro         |
| Bello       | Dal petto ampio            | Massiccio     |
| Brizzolato  | Dalla mascella squadrata   | Meraviglioso  |
| Brutale     | Delicato                   | Muscoloso     |
|             |                            |               |
| Nerboruto   | Scarno                     | Solido        |
| Orribile    | Scolpito                   | Spigoloso     |
| Ossuto      | Segaligno                  | Statuario     |
| Roseo       | Slanciato                  | Tarchiato     |
| Rugoso      | Smunto                     | Torreggiante  |
| Sbracato    | Snello                     | Vissuto       |

--------------------------------------------------------------------------------------

### 7. Tira o crea i dettagli fisici

| | | |
|-|-|-|
| Accento esotico       | Capelli arruffati   | Cicatrici da battaglia |
| Baffi                 | Capelli intrecciati | Cicatrici da frustate  |
| Barba lunga           | Capelli lunghi      | Cicatrici da ustioni   |
| Basettoni             | Capelli ricci       | Cicatrici rituali      |
| Bruciato dal sole     | Capelli unti        | Ciuffo                 |
| Capelli aggrovigliati | Cicatrici da acido  | Dente d'oro            |
|                       |                     |                        |
| Dente mancante        | Orecchio mancante   | Sopracciglia folte     |
| Dreadlock             | Pelle bronzea       | Tatuaggi               |
| Lentiggini            | Pelle chiara        | Testa rasata           |
| Marchio a fuoco       | Pelle giallastra    | Un occhio solo         |
| Naso rotto            | Pelle scura         | Voce roca              |
| Nove dita             | Piercing            | Voglia                 |

--------------------------------------------------------------------------------------

### 8. Tira o crea il background

Il background di un PG non ha particolari effetti meccanici. Il GM può prenderlo in considerazione,
tuttavia, quando deve decidere cosa sa il PG o chi sono i suoi contatti.

| | | |
|-|-|-|
| Acchiappatopi        | Boia                  | Contrabbandiere      |
| Alchimista           | Cacciatore di taglie  | Cultista             |
| Artista di strada    | Cavaliere errante     | Disertore            |
| Avvelenatore         | Chiromante            | Falsario             |
| Bandito              | Ciarlatano            | Giocatore d'azzardo  |
| Becchino             | Contorsionista        | Gladiatore           |
|                      |                       |                      |
| Mercenario           | Ricettatore           | Tagliaborse          |
| Monello di strada    | Riscossore di debiti  | Tagliamonete         |
| Principe mendicante  | Schiavo               | Tatuatore            |
| Profeta folle        | Schiavo in una galea  | Topo d'appartamento  |
| Rapitore             | Scrivano              | Usuraio              |
| Ricattatore          | Spazzacamini          | Venditore ambulante  |

--------------------------------------------------------------------------------------

### 9. Tira o crea il vestiario

| | | |
|-|-|-|
| Antiquato     | Di moda                  | Inzuppato di fango  |
| Cerimoniale   | Eccentrico               | Livrea              |
| Con fantasia  | Elegante                 | Macchiato di cibo   |
| Consumato     | Esotico                  | Macchiato di fango  |
| Datato        | Formale                  | Macchiato di sangue |
| Decadente     | Haute couture            | Macchiato di vino   |
|               |                          |                     |
| Ostentato     | Ricamato                 | Sgualcito           |
| Pacchiano     | Sciatto                  | Sigilli             |
| Pizzo         | Segnato dalle battaglie  | Strinato            |
| Pratico       | Senza gusto              | Sudicio             |
| Profumato     | Sfilacciato              | Troppo grande       |
| Rattoppato    | Sgarciante               | Troppo piccolo      |

--------------------------------------------------------------------------------------

### 10. Tira o crea la personalità

| | | |
|-|-|-|
| Abbattuto          | Che trama   | Gregario              |
| Allegro            | Codardo     | Irascibile            |
| Amaro              | Coraggioso  | Leale                 |
| Ambizioso          | Curioso     | Maleducato            |
| Bastian contrario  | Feroce      | Minaccioso            |
| Cauto              | Gioioso     | Nervoso               |
|                    |             |                       |
| Pieno di sè        | Scontroso   | Stoico                |
| Pigro              | Senza cuore | Stralunato            |
| Pretenzioso        | Sereno      | Testa calda           |
| Protettivo         | So-tutto-io | Testardo              |
| Sarcastico         | Sospettoso  | Vincolato dall'onore  |
| Scaltro            | Spiritoso   | Virtuoso              |

--------------------------------------------------------------------------------------

### 11. Tira o crea una stravaganza

| | | |
|-|-|-|
| Aneddoti        | Borbotta                  | Parlata strascicata   |
| Ansimante       | Commenta                  | Parlata articolata    |
| Sogghigno       | Troppo informale          | Voce roca             |
| Chiuso          | Modi di dire pittoreschi  | Parlata fiorita       |
| Criptico        | Sproloquia                | Estremamente formale  |
| Voce profonda   | Informazioni casuali      | Ipnotico              |
|                 |                           |                       |
| Parlata veloce  | Interruzioni              | Parlata di strada     |
| Parlata in rima | Laconico                  | Balbetta              |
| Robotico        | Risate                    | Parla da solo         |
| Parlata lenta   | Lunghe pause              | Si perde              |
| Lunghi discorsi | Melodioso                 | Molto rumoroso        |
| Voce stridula   | Monotono                  | Sussurra              |

--------------------------------------------------------------------------------------

### 12. Trascrivi nome, livello e XP

Scegli un nome che sia corto e memorabile. Cominci al livello 1 con 0 XP.